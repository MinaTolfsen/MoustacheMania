## Uke 9 - 01.03.2024

#### Oppmøte
- Emil Johannessen
- Mina Tolfsen
- Tobias Thorsen

#### Oppsummering
Denne uken har vært en betydelig forbedring i forhold til forrige uke. Onsdag benyttet vi parprogrammering med alle tre teammedlemmene for å få en bedre forståelse av koden/MVC og for å komme i gang med startskjerm.

Torsdag var det Tobias og Mina som samarbeidet i parprogrammering. Målet var å få knappen "new game" til å åpne banen på skjermen og vise "map_1.tmx". Samtidig hadde Emil ansvaret for å utvikle en ny skjerm som beskrev spillkontrollene og hvordan spillet skulle spilles.

Fredag var en produktiv dag hvor Emil fortsatte å arbeide med skjermene som hadde ulike funksjoner i spillet, inkludert forklaringen til kontrollene og startsskjermen. Tobias fokuserte på å kode for å få spilleren til å vises på brettet, muliggjøre bevegelse og hopping, samtidig som han sørget for at spilleren ikke kunne gå utenfor brettets "collision layer". 
Mina bidro til kodingen og hadde også ansvaret for å skrive møtereferatet, samt bistod med håndteringen av kartet.

Alt dette har ført oss nærmere vårt mål om å ha en prototype klar innen mars. Vi har nå en fungerende spiller som beveger seg på kartet og overholder kravene til kartet, samt diverse skjermer.


#### Individuelle oppgaver og drøfting
Emil:
- Emil ser positivt på ukens framgang og føler at teamet har oppnådd mer enn forrige uke, og at vi nå har kommet lengre i utviklingen. Hans hovedfokus har vært å utforme "screens" for ulike funksjoner i spillet. Startsskjermen (StartScreen) er nå operativ, komplett med tre knapper som har forskjellige funksjoner: en avslutningsknapp, en spillknapp, og en knapp som gir tilgang til en ny side med detaljert informasjon om hvordan man spiller.
- I tillegg har Emil arbeidet med å skape en skjerm dedikert til å beskrive spillkontroller og deres funksjonalitet. Denne kontrollguiden er tilgjengelig via en knapp på StartScreen.

Mina:
- Mina reflekterer positivt på ukens arbeid og er svært fornøyd med den fremgangen som er oppnådd, spesielt i forhold til forrige uke da alle følte seg litt usikre. Hun har hatt fokus på å etablere strukturer for kartet (map-et) i spillet. Samtidig har Mina jobbet med å gi karakteren i spillet realistisk bevegelse, slik at den ser ut som den går, hopper.
- Hun har laget bevegelige mynter, som også har en effekt når spilleren er i nærheten av dem.


Tobias:
- Tobias uttrykker at han opplever større fremgang når teamet jobber sammen i stedet for individuelt. For alle teammedlemmene var det utfordrende å få oversikt alene, og han finner det mer produktivt å arbeide sammen.
- Hans fokus denne uken har vært å samarbeide med Mina for å få kartet (map-et) synlig på skjermen. I tillegg har han drevet med utviklingen av spillerklassene og MVC-strukturen. Han har lykkes med å få kartet synlig på skjermen, samt å få spilleren til å vises og bevege seg ved hjelp av tastetrykk.


#### Mål for neste uke

Teamet har nå definerte oppgaver for neste uke. 

Mina har fått ansvaret for å utvide spillbanene og legge til flere nivåer/maps. I tillegg må det hun løse et problem i Tiled, der hele banen blir rød - et tydelig tegn på at noe ikke stemmer i sammenhengen mellom mapper og filer. Mina må også titte mer i koden for å tilpasse designet og bidra mer aktivt til kodingen. Hun skal også tegne flere objekter og blokker, for å skape unike elementer som skiller seg fra kjente spill som Mario.
Mina har også oppgaven med layers, spesielt knyttet til målpunkter og spillerens startposisjon.


Emils oppgave er å implementere en pause-skjerm som aktiveres når spilleren trykker på "esc". Denne skjermen skal gi muligheten til å fortsette å spille, stoppe, se på kontrollene eller avslutte spillet.


Tobias tar ansvar for å løse kollisjonsproblemer i x-aksen, og i tillegg har han uttrykt ønske om å integrere bakgrunnsmusikk i spillet.
